Vážené dámy, vážení pánové, mé jméno je Daniel Staník a jsem student aplikované fyziky. Rád bych vám představil svoji bakalářskou práci na téme Kalibrace a monitorování astročásticových teleskopů. Ve své prezentaci nejdříve uvedu základy základy astročásticové detekce, tedy hlavně detekci vysokoenergetických kosmických částic, pak rozeberu testování a úpravy pulzních UV kalibračních zdrojů pro teleskop FAST, následně se podíváme na nějaké vyhodnocení kalibračních dat, a nakonec na monitorovací systém.

Je známo, že kosmických částic lze detekovat široké spektrum, nicméně můj hlavní zájem se ubíral detekcí částic s extrémní energií, takzvaných UHERC. Pro jejich detekci využívá atmosféry jakožto kalorimetru, neboť při srážce vysokoenergetické částice s atmosférickou molekulou dojde k tvorbě částicové a elektromagnetické spršky. Detekcí částic a záření z těchto komponent jsme pak schopni zrekonstruovat důležité parametry primární částice. Já se zaměřím na techniku detekce UV spektra, které je vyzařováno při deexcitaci molekul dusíku. 

Té využívá i teleskop FAST, u něhož jsem se podílel na vývoji kalibračních a monitorovacích komponent. Základní detekční prvky teleskopu FAST tvoří superodrazná UV zrcadla a čtyři fotonásobiče. Do budoucna se je v plánu osadit tímto teleskopem velkou plochu. A integrací informace z všech teleskopů pak zrekonstruujeme celkový dopad částice. 

Nicméně vzhledem k faktu, že jednotlivé detekční části mohou různým způsobem degradovat, je teleskop nutné kalibrovat. Jeden ze způsobů je v použití pulzního kalibračního UV zdroje založeného na UV LEDkách s teplotní a proudovou stabilizací, která by měla zaručit konstantní výkon. Pro tento účel byl již dříve vyvinut prototyp, avšak nebyl dlouhodobě nijak testován. A to jsem si tedy vzal na starost. Bylo nutné dát dohromady a naprogramovat aparaturu na ověření stability výkonu a taktéž stability tvaru pulzů. Měření jsem provedl v integrační kouli, kam jsem umístil jak optický zdroj, tak PM16 výkonový měřák, a taktéž fotonásobič napojený na osciloskop. Celé měření a ukládání dat jsem řídil deskou Rasspberry Pi. Jedno z měření běželo tak dva týdny v kuse, a zde jsou výsledky: Takže co se týče výkonu, tak vydíme v rámci dvou týdnů nárůst v řádech procent, což dokazuje jednak měřák výkonu a druhak i výška pulzu vzatá z fotonásobiče. Co se týče tvaru pulzů, tak tam po vyřezání a proanalyzování náběžných hran nebyl žádný trend spatřen. 

Takový trend ve výkonu je samozřejmě pro kalibrační účely neakceptovatelný. Zkoušel jsem samozřejmě měřit i stabilitu proudu diodou teplotu a tak, ale žádné korelace s tímto trendem nebyli nalezeny, takže se nejspíše jedná o degradační procesy v samotné diodě. Tady jsem ještě pro kontrolu měřil LEDku samotnou, a je vidět, že se opravdu výkon LEDek může chovat divoce, a že nestačí stabilizovat obvodové veličiny.

A jaké je tedy řešení takovéhoto problému? Jedna možnost je bedlivě monitorovat užívání kalibračních zdrojů a používat je málo, nicméně i tak tu mohou být vlivy, které stárnoucí proces nějak urychlí. Takže lepší možnost je dle mě přidat optickou stabilizaci, která nám bude dávat informaci o hodnotě aktuálního výkonu a mi toho využijem ke zpětné regulaci, která tento problém vyřeší, nicméně problém je v tom, že jde o pulzní zdroj, kde se v reálu očekává, že bude vydávat 10 mikrosekundové pulzy.

Řešení však existuje ajk ukážu dále. Nejdříve však bylo nutné vybrat a otestovat detekční UV fotodiodu. Pro tento účel byla použita detekční dioda s maximem okolo 365 nm, kterou jsem testoval na temné proudy, na to že je schopna detekovat krátký pulz bez větších deformací, a taktéž že její detekční schopnost nedegraduje viditelně s časem. Což se vše ukázalo jako dostačující.

No a pak bylo nutné tuto photodiodu vhodně snímat přes transimpedanční převodník. S využitím časovačů mikroprocesorové techniky bylo možné se synchronizovat přesně na tento detekovaný pulz navzorkovat ho tak, aby se dala vyčíst úroveň úroveň výkonu. Dle této hodnoty, pak přes numerickou PID regulaci nastavujeme hodnotu výkonu. Tento koncept jsem poté otestoval v teplotně stabilizovaném prostředí v 10 denním testu jak vidíme zde:

Modrá je výkon, červená je poté nastavovaná hodnota ze zpětnovazebního převodníku. Je tedy vidět, že se s výkonem něco děje, nejspíše trochu klesá, zpětná vazba to detekuje a zvyšováním proudu se tuto hodnotu snaží udržet. Na výkonu lze vidět, že se pohybuje pouze v desetinách procent.


V další části bych ukázal analýzu kalibračních dat teleskopu FAST a tím i ilustroval využití kalibračního zdroje. Cílem kalibrace je získat relativní kalibrační konstanty pro jednotlivé fotonásobiče. Takže princip je takový, že používáme zdroj umístěný v integrační kouli, jako homogenní zdroj, a aperturu teleskopu nasvěcujeme ze 3 poloh. Nejideálnější by bylo samozřejmě proskenovat celou aperturu, to ale není možné. Když tedy teleskop z jedné takové polohy nasvítíme, fotonásobiče uvidí nějaké takovéto pulzy. Spočtením integrálů těchto pulzů, a relativním porovnáním celého statistického souborů takových pulzů jsme schopni dojít k nějakým poměrovým konstantám. 

Ale tyto hodnoty nejsou samozřejmě ještě přímo kalibrační konstanty. Pravé kalibrační konstanty by šlo získat až porovnáním těchto relativních odezev se teoretickými simulačními modely, které by nám měli říkat jaké by ty odezvy měli v ideálním případě být. Já jsem však nějaké porovnání se simulacemi dělal a odchylky jsou tam o dost vyšší než by měly být. Tyhlety simulace v sobě měli zabudované i matice odezvové homogentity, takže bychom tímto měřením měli dojít k blízkým výsledkům. Což se ale nestalo a tento metrologický koncept je tedy nutné ještě vyladit. 


Na závěr bych ještě zmínil svůj podíl na systému pro monitorování více FAST teleskopů. Při provozu teleskopů v terénu je nutné monitorovat mnoho vnějších podmínek, jako jsou teploty, vlhkost atd. S tím účelem byl sestaven monitorovací systém centrálně řízený za pomoci raspberry PI a dalších STM32 desek pro každý teleskop. Systém byl oproti jiným systémům koncipován jako vysoce modulární, a to tak, že je velice jednoduché systém rozšířit o senzor, či o novou desku k novému teleskopu, stačí úprava v konfiguračním souboru. Sbíraná data jsou ukládána do databáze a je možné si je zobrazit přes webové rozhraní.


Tak a to je ode mě vše, děkuji za pozornost.   
